<!DOCTYPE html>
<html lang="pl">
<head>
    <meta charset="UTF-8">
	<link rel='stylesheet' href='style.css'/>
	<script src='script.js'></script>
</head>
<body>
    <header id="banner"><a href="index.html#"><img src="logo.png" alt="LOGO"></img></a><h1>Prof. dr hab. med. Lucyna Mastalerz</h1></header>
    
    <nav><ul><li><a href="gabinet.html#">Gabinet</a></li><li><a href="medyczne.html#">Świadczenia medyczne</a></li><li><a href="pacjent.html#">Dla pacjenta</a></li><li><a href="kontakt.html#">Kontakt</a></li></ul></nav>
    
    
    
    <section>
      
        <article><figure><a href="5.html"><img src="kaszel.jpg"alt="rak.jpg"/></a><figcaption>Kiedy kaszel jest objawem choroby?</figcaption></figure>
        <br/><br/>
        <b>Kiedy kaszel jest objawem choroby?</b><br/><br/>
Z prof. Lucyną Mastalerz, alergologiem i pulmonologiem, rozmawia Iwona Duraj<br/><br/>

<p><b>Iwona Duraj: Kaszel jest jednym z&nbsp;najczęściej zgłaszanych objawów w&nbsp;ambulatoryjnej opiece medycznej, mimo to jego patofizjologia wciąż pozostaje słabo poznana. Dlaczego poznanie patomechanizmów wyzwalających kaszel jest takie trudne?</b></p>

<p><b>Prof. Lucyna Mastalerz:</b> Kaszel to odruch, który oczyszcza drogi oddechowe, wtedy gdy fizjologiczny układ rzęskowy jest niewydolny lub jego funkcja jest upośledzona. W&nbsp;zależności od długości trwania kaszel dzieli się na: ostry (trwający do 3 tyg.), podostry (38 tyg.), przewlekły (ponad 8 tyg.). Natomiast w&nbsp;zależności od obecności wydzieliny wyróżniamy: kaszel suchy, zwany nieproduktywnym, i&nbsp;kaszel wilgotny, czyli produktywny. Trudność poznania patomechanizmów wyzwalających kaszel wynika przede wszystkim z&nbsp;ich złożoności, np. w&nbsp;przypadku kaszlu przewlekłego bardzo często jest ich kilka. Niezwykle istotną rolę odgrywa tu układ nerwowy  szczególnie zakończenia czuciowe niektórych włókien nerwowych w&nbsp;drogach oddechowych. Liczba i&nbsp;aktywność receptorów w&nbsp;drogach oddechowych u&nbsp;takich chorych jest różna. Ponadto patomechanizmy szczególnej postaci kaszlu, tj. kaszlu psychogennego są jeszcze nie do końca poznane. </p>

<p><b>Kaszląc zwykle nie wiemy, z&nbsp;jaką chorobą jest on związany i&nbsp;co jest jego przyczyną. Najczęściej jednak kojarzymy go z&nbsp;chorobami układu oddechowego.</b></p>
<p>To prawda, 9095% przypadków przewlekłego kaszlu to: zespół przewlekłego kaszlu związany z&nbsp;górnymi drogami oddechowymi (<i>upper airway cough syndrome</i>  UACS), dawniej nazywany zespołem przewlekłego spływania wydzieliny po tylnej ścianie gardła (<i>post-nasal drip syndrome</i>  PNDS); astma; przewlekłe zapalenie oskrzeli; przewlekła obturacyjna choroba płuc (POChP) i&nbsp;refluks żołądkowo-przełykowy (<i>gastroesophageal reflux disease</i>  GERD). Jest jednak wiele kontrowersji, czy choroby te są bezpośrednimi przyczynami kaszlu, czy też odpowiadają tylko za nieprawidłowo wzmożony odruch kaszlowy.</p>

<p><b>A jakie są jeszcze pozapulmonologiczne przyczyny kaszlu?</b> </p>
<p>Na pewno choroby autoimmunologiczne, niedoczynność tarczycy na tle immunologicznym. Choroby te predysponują do objawów kaszlu idiopatycznego, głównie rozpoznawanego u&nbsp;kobiet w&nbsp;okresie menopauzy. Częstość występowania to 746%. Zwykle rozpoczyna się infekcją drzewa oskrzelowego, częstym uczuciem łaskotania i&nbsp;podrażnienia w&nbsp;gardle. Do czynników wywołujących kaszel idiopatyczny należą: zmiany temperatury, głęboki wdech, hiperwentylacja, śmiech, dłuższe mówienie, śpiew, dym tytoniowy, aerozole, perfumy, zapylenie.</p>
<p>Kolejną przyczyną pozapulmonologiczną kaszlu może być wysiłek fizyczny, który może powodować kaszel powysiłkowy, niebezpieczny szczególnie u&nbsp;osób z&nbsp;nadreaktywnością oskrzeli. Nie możemy również zapominać o&nbsp;kaszlu, którego przyczyną jest palenie papierosów. Zmiana charakteru kaszlu u&nbsp;palaczy z&nbsp;wykrztuśnego na suchy może sugerować rozwój procesu nowotworowego w&nbsp;płucach. </p>

<p><b>Kiedy kaszel może być ostrzeżeniem, że dzieje się coś naprawdę złego, a&nbsp;kiedy możemy się nim nie przejmować?</b></p>
<p>Najbardziej niebezpieczny dla naszego zdrowia jest kaszel przewlekły, trwający ponad 8 tygodni. Powinien być koniecznie zdiagnozowany, może być przyczyną wielu groźnych chorób: raka płuc (zmiana charakteru kaszlu np. z&nbsp;wykrztuśnego na suchy), zatorowości płucnej czy zwłóknienia płuc. Musimy być również czujni w&nbsp;przypadku kaszlu poinfekcyjnego. Może się on utrzymywać kilka tygodni (do 67 tyg.). Natomiast nie powinniśmy się martwić kaszlem, który utrzymuje się do 6 tygodni, ponieważ zwykle ustępuje samoistnie.</p>

<p><b>Pani Profesor, czy jesteśmy świadomi zagrożeń zdrowotnych związanych z&nbsp;kaszlem?</b></p>
<p>Niestety kaszel jako objaw chorobowy jest bardzo często lekceważony przez chorych, uważany najczęściej za błahy i&nbsp;mało istotny.</p>

<p><b>Diagnoza to podstawa do wszelkich działań w&nbsp;walce z&nbsp;chorobą. Czy łatwo jest ustalić przyczynę kaszlu? Szacuje się, że jest ona niemożliwa do ustalenia u&nbsp;1040% pacjentów z&nbsp;kaszlem przewlekłym.</b></p>
<p>Tak to prawda  praktycznie u&nbsp;co 3. chorego nie jesteśmy w&nbsp;stanie jednoznacznie postawić rozpoznania, ponieważ chory ten ma kilka przyczyn kaszlu (często dwie lub trzy).</p>

<p><b>Ostatnie doniesienia dotyczące terapii kaszlu są mało optymistyczne, wręcz zaskakujące. Notuje się spadek jej skuteczności z&nbsp;blisko 90% do 50% przypadków. Co jest powodem takiej różnicy w&nbsp;statystykach?</b> </p>
<p>Faktycznie, dotychczas sądzono, że skuteczna terapia jest osiągalna w&nbsp;8498%. Aktualnie przyjmuje się, że w&nbsp;dużo mniejszej liczbie, tak jak pani zaznaczyła  nawet do 50% przypadków. Takiej różnicy w&nbsp;statystykach upatruje się głównie w&nbsp;trudności poznania patomechanizmów wyzwalających kaszel, jak i&nbsp;występowaniu kilku przyczyn, które go wywołują (S.S. Birring, Am. J. Respir. Crit. Care Med., 2011).</p>

<p><b>Co proponuje farmakologia w&nbsp;walce z&nbsp;kaszlem i&nbsp;na ile jest ona skuteczna? </b></p>

<p>Przy zdiagnozowanym kaszlu przewlekłym, którego przyczyną jest astma i/lub przewlekłe zapalenie zatok są stosowane glikokortykosteroidy (GKS) miejscowo, leki przeciwuczleniowe, bromek ipratropium, GKS doustne. W&nbsp;kwaśnym refluksie przełyku  inhibitory pompy protonowej w&nbsp;pełnej dawce przez co najmniej 3 miesiące, np. polprazol 2 x 40 mg. Natomiast w&nbsp;kaszlu idiopatycznym: opioidy (ograniczone zastosowanie), leki antydepresyjne (amitryptylina), przeciwlękowe, gabapentyna oraz terapia logopedyczna. </p>
<p>Co do skuteczności farmakologii, to może nam ją zagwarantować jedynie bezbłędna identyfikacja wyzwalaczy kaszlu, która pozwoli na zastosowanie skutecznego leku.</p>
<p>
<b>A co z&nbsp;takimi rozwiązaniami w&nbsp;łagodzeniu kaszlu jak: inhalacje, syropy, tabletki do ssania, preparaty na bazie soli morskiej? Na ile te metody i&nbsp;środki są skuteczne w&nbsp;walce z&nbsp;kaszlem?</b></p>
<p>To tylko półśrodki, nie leczą choroby, a&nbsp;jedynie łagodzą dolegliwości, działają objawowo, ułatwiają odkrztuszanie i&nbsp;zwiększają tolerancję oskrzeli na podrażnienia. </p>



<br/><br/>

<a href="http://pulmonologia.mp.pl/wywiady/show.html?id=70472"> Przedruk ze strony   </a>   MP Online
        
        </article>
        

        
       
    </section>
    <footer>Copyright to Karol Cisowski</footer>



</body>
</html>